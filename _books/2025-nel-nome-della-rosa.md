---
title: "Nel nome della rosa. Apocalisse, genesi, varianti"
collection: books
layout: book
date: 2025-01-01
publisher: "Eliphi – Éditions de linguistique et de philologie, Strasbourg"

cover: /images/books/copertinamonografianome.png
index_pdf: /files/books/indicemonografianome.pdf

featured: true
featured_rank: 1

synopsis_short: "Un viaggio nell’origine apocalittica del Nome della rosa: dall’intuizione di Eco sui movimenti medievali fino alla riscrittura del 2012, tra palinsesti, varianti e lunga maturazione d’autore."

buy_links:
  - label: "Editore (Eliphi)"
    url: "https://www.eliphi.fr/#/eliphi/catalogue/TraLittRo/Po%C3%A9tique%2520et%2520litt%C3%A9rature%2520moderne"
---

## Sinossi
All’origine del *Nome della rosa* c’è l’Apocalisse. Siamo agli inizi degli anni Settanta e mentre Umberto Eco scrive *Palinsesto su Beato* ha una vera e propria rivelazione: intuisce chiaramente che i movimenti apocalittici medievali sono gli antenati di quelli odierni. È un’idea che da quel momento non lo abbandonerà più, su cui periodicamente ritornerà – in saggi, articoli, introduzioni – e che lo porterà infine a superare un certo pudore e a scrivere il suo primo romanzo.

Ma è un itinerario che viene da molto lontano e che si protende ben oltre il momento cruciale del *Nome della rosa*. Si tratta infatti di un percorso iniziato con la tesi di laurea sull’estetica tomista e proseguito con l’attività critica e filosofica (un vastissimo laboratorio, affollato di citazioni e di appunti, che costituirà il background dell’esordio narrativo), il viatico di una personalissima *Bildung*.

Al culmine di questo ‘viaggio apocalittico’ troviamo certamente l’elaborazione del *Nome*, quando l’Apocalisse di Giovanni e il commento di Beato diventano il palinsesto e la *raison d’être* del romanzo più importante e conosciuto dello scrittore alessandrino. Il traguardo possiamo farlo coincidere con l’approdo all’edizione riveduta e corretta del 2012, dove l’autore emenda, revisiona, riscrive, al termine di una più che trentennale maturazione, di un lungo ripensamento della sua opera.

## Materiali
- **Indice (PDF):** disponibile dal pulsante in alto nella pagina.
- **Copertina:** `images/books/copertinamonografianome.png`
